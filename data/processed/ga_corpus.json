{
  "lang": "ga",
  "data": [
    "tafãa krɛdɛɛ bɔ ni baafee ni tai asɛɛ afo.",
    "nyɔŋmɔ maŋtsɛyeli lɛ baafo tai asɛɛ, ni ebaahã toiŋjɔlɛ diɛŋtsɛ ahi shikpɔŋ lɛ nɔ.",
    "wɔjɛ maji kɛ maji anɔ wiemɔi ohai abɔ amli, kɛlɛ oti kome too ní ma wɔhiɛ lɛ feɔ wɔ fɛɛ ekome.",
    "nɔ ni fe fɛɛ lɛ, wɔmiisumɔ ni wɔwo yehowa, biblia lɛŋ nyɔŋmɔ lɛ kɛ nibii fɛɛ a-bɔlɔ lɛ hiɛ nyam.",
    "wɔbɔɔ mɔdɛŋ fɛɛ ni wɔbaanyɛ wɔkaseɔ yesu kristo, ni eŋɔɔ wɔnaa waa akɛ atsɛɔ wɔ kristofoi.",
    "wɔteŋ mɔ fɛɛ mɔ heɔ be ko kɛyeɔ ebuaa mɛi koni amɛkase biblia lɛ kɛ nyɔŋmɔ maŋtsɛyeli lɛ he nii daa.",
    "akɛni wɔyeɔ odase, loo wɔwieɔ yehowa nyɔŋmɔ kɛ e-maŋtsɛyeli lɛ he wɔtsɔɔ mɛi hewɔ lɛ, ale wɔ akɛ yehowa odasefoi.kpaa wɔ-wɛb saiti lɛ nɔ.",
    "kanemɔ biblia lɛ yɛ intanɛt nɔ.",
    "kasemɔ wɔ, kɛ wɔhemɔkɛyelii lɛ ahe nii babaoo.",
    "okɛ woji srɔtoi nɛɛ akase biblia lɛ yɛ saneyitsei anaa.",
    "obaanyɛ odaunlodi eko.",
    "arikɔdi woji nɛɛ ekomɛi ni obaanyɛ otswa obo toi, ni afee ekomɛi hu vidioi yɛ mumui awiemɔ mli.",
    "obaanyɛ oná enɛɛmɛi yɛ wiemɔi srɔtoi amli.halamɔ wiemɔ ni osumɔɔ yɛ adeka ni yɔɔ miitao lɛ hiɛ mli, ni okliki taomɔ koni ona woji srɔtoi lɛ kɛ henɔi srɔtoi ni afee amɛyɛ lɛ yɛ nakai wiemɔ lɛ mli.",
    "taipimɔ wolo lɛ gbɛ́i lɛ fã ko koni ehã ona woji ni hiɛ nakai gbɛ́i lɛ fɛɛ.",
    "wala jɛɔ.ani oheɔ enɛ oyeɔ?",
    "mɛi komɛi kɛɔ akɛ tsei, kooloi, kɛ gbɔmɛi ba kɛkɛ, ni jeee mɔ ko bɔ.",
    "kɛ́ nakai ni lɛ, belɛ, jeee yiŋtoo ko hewɔ wɔyɔɔ shihilɛ mli lɛ.",
    "shi, kɛ́ yehowa nyɔŋmɔ ji mɔ ni bɔ nibii nɛɛ, belɛ, yiŋtoo ko hewɔ ebɔ amɛ lɛ, aloo jeee nakai?",
    "a obaana nɔ ni biblia lɛ ewie yɛ tsei, kooloi, kɛ gbɔmɛi ni abɔ lɛ ahe, kɛ nɔ hewɔ ni jwɛŋmɔ yɔɔ nɔ ni biblia lɛ ewie lɛ mli lɛ.kɛ́ okwɛ lɛ, te yehowa nyɔŋmɔ tamɔ tɛŋŋ?",
    "ani onaa lɛ akɛ mɔ wulu ko, ni anyɛŋ abɛŋkɛ lɛ?",
    "aloo osusuɔ akɛ eji hewalɛ kpele ko, tamɔ nugbɔshimɔ, ni ejeee mɔ ko diɛŋtsɛ?",
    "yɛ anɔkwale mli lɛ, te yehowa tamɔ tɛŋŋ?",
    "yehowa etsɔ e-wiemɔ lɛ, ni ji biblia lɛ, nɔ ehã ana esui lɛ, ni etsɔɔ hu akɛ ejwɛŋɔ ohe.",
    "ani suɔmɔ ni oyɔɔ kɛhã nyɔŋmɔ lɛ mli ewa fe bɔ ni eji dani akɛ bo bɔi biblia lɛ kasemɔ lɛ?",
    "ani obaasumɔ ni oya nɔ ofee nibii ni baahã naanyobɔɔ ni yɔɔ okɛ lɛ teŋ lɛ mli awa?",
    "kɛ́ nakai ni lɛ, no lɛ kaimɔ akɛ babaoo ni yehowa naa akɛ suɔmɔ ni oyɔɔ kɛhã lɛ lɛ miida lɛ, babaoo ni ebaasumɔ bo ni eye ebua bo ji no.",
    "mɛni baanyɛ ofee koni ena akɛ osumɔɔ lɛ?",
    "nilelɔ lɛ, ni ji david binuu lɛ, ni ye maŋtsɛ yɛ yerusalɛm lɛ wiemɔi nɛ,",
    "yakanii amli yakanɔ! tsɔɔlɔ lɛ kɛɛ, yakanii amli yakanɔ!",
    "fɛɛ lɛ yakanii ni. mɛni gbɔmɔ naa yɛ deŋme fɛɛ ni egboɔ yɛ jeŋ he?",
    "yinɔ hoɔ eyaa, ni yinɔ baa; shi je lɛ yɛ bɔ ni eyɔɔ lɛ nɔŋŋ kɛmiiya naanɔ.",
    "hulu lɛ teɔ shi, ni hulu lɛ saa eyanyɔɔ shi, ni eyeɔ oyai kɛyaa he ni eteɔ shi yɛ lɛ.",
    "kɔɔyɔɔ lɛ tswaa kɛyaa wuoyigbɛ; ni kɔɔyɔɔ lɛ tswaa kɛbaa kooyigbɛ; kɔɔyɔɔ lɛ bɔleɔ shi kɛyaa kɛbaa.",
    "faa fɛɛ faa naa yaboteɔ ŋshɔ mli, kɛ̃lɛ ŋshɔ yiii.",
    "hei ni fai lɛ hoɔ kɛyaa lɛ, jɛi nɔŋŋ amɛhoɔ kɛyaa be fɛɛ be.",
    "nɔ fɛɛ nɔ lɛ, henaagbamɔ sɔŋŋ ni; shi adesa nyɛɛɛ ekɛɛ.",
    "etɔɔɔ hiŋmɛi kɛ nikwɛmɔ, ni etɔɔɔ toi hu kɛ ninumɔ.",
    "nɔ ni eba dã lɛ, no nɔŋŋ baaba ekoŋŋ; ni nɔ ni afee dã lɛ, no nɔŋŋ abaafee ekoŋŋ; nɔ hee ko nɔ hee ko bɛ jeŋ.",
    "ani nɔ ko yɛ jeŋ ni aaanyɛ akɛɛ yɛ he akɛ, kwɛmɔ, enɛ lɛ nɔ hee ni? eba jeeŋmɔ yɛ yinɔi ni etsɔ̃ wɔhiɛ lɛ amli.",
    "akaiii blema nibii, ni akaiŋ nii ni baaba, ni yinɔi ni baaba lɛ kaiŋ ŋmɛnɛ kɛ wɔ mli sane.",
    "jajelɔ lɛ niiashikpamɔ",
    "mi, tsɔɔlɔ lɛ, miye israel maŋtsɛ yɛ yerusalɛm.",
    "mikɛma mihiɛ akɛ mikɛ nilee baagbugbuu shi, kɛtao nɔ fɛɛ nɔ ni afeɔ yɛ jeŋ; ni naa, eko fɛɛ eko lɛ yakanii ni.",
    "etamɔ kɔɔyɔɔ abɔyeli.",
    "nii ni ekɔ̃dɔ̃ lɛ ehiii jajemɔ trɔmɔɔ dɔŋŋ; ni nii ni eko bɛ lɛ anyɛɛɛ akane efalɛ.",
    "mikɛɛ mi diɛŋtsɛ mihe akɛ, mile nii jogbaŋŋ fe mɛi fɛɛ ni etsɔ̃ mihiɛ eye maŋtsɛ yɛ yerusalɛm dã lɛ, ni nibii ashi ni mikpa egbele mijwɛŋmɔ kɛ nilee mli pam. mikɛma mihiɛ akɛ mibatao male nɔ ni ji nilee kɛ nɔ ni ji sɛkɛyeli kɛ nɔ ni ji kwashiafeemɔ fɛɛ.",
    "ejaakɛ nilee tuutu lɛ, ekɛ naagba nyiɛ, ni mɔ ni hãa nilee faa lɛ, ehaomɔi hu faa.mikɛɛ mihe akɛ, agbɛnɛ maka nɔ ni ji mliflimɔ makwɛ; shwɛ oyinɔ! shi naa, enɛ hu lɛ yakanii ni.",
    "mikɛɛ yɛ ŋmɔlɔ he akɛ, sɛkɛyeli ni; ni mikɛɛ yɛ miishɛɛ hu he akɛ, mɛɛ sɛɛnamɔ yɔɔ he? mikɛ mijwɛŋmɔ tao mli mikwɛ akɛ wain baahã mana miishɛɛ lo?",
    "asaŋ mikɛ jwɛŋmɔ kɛ nilee tao mli bɔ ni mafee mamɔ buulufeemɔ koŋ mli kɛdamɔ shi kɛyashi beyinɔ ni mana nɔ ni hi hã gbɔmɛi abii akɛ amɛfee yɛ jeŋ, yɛ amɛwala be kukuoo lɛ mli.",
    "mitsu nitsumɔi wuji: mimamɔ shĩai mihã mi diɛŋtsɛ mihe, ni mifee waintromi hu mihã mihe; mifee abɔi kɛ tromi mihã mi diɛŋtsɛ mihe, ni mitɛo aduawa tsei srɔtoi lɛ eko fɛɛ eko yɛ mli; mije bukoi ni akɛ amɛmli nu shwieɔ tsei ni atɛo lɛ anɔ; mihe hii nyɔji kɛ yei nyɔji fɛɛ, ni afɔfɔɔ nyɔji hu ahã mi yɛ miwe lɛ mli; mina toi kɛ tsinai fe mɛi fɛɛ ni etsɔ̃ mihiɛ amɛhi yerusalɛm.",
    "mibua shika kɛ jwiɛtɛi kɛ mishishi maŋtsɛmɛi kɛ shikpɔji anɔ bii adɛŋ jwetri naa mihã mihe.",
    "mina hii lalɔi kɛ yei lalɔi fɛɛ ni laa kɛjieɔ mihiɛtserɛ; ni miyɛ nuu tsuinaa nii ni ji shieŋnyɛmɛi babaoo hu.",
    "mibatsɔ̃ gbɔmɔ wulu, ni migbojee bakwɔ fe mɛi fɛɛ ni etsɔ̃ mihiɛ amɛhi yerusalɛm dã lɛ, ni nilee hu ebɔɔɔ mi.",
    "nɔ fɛɛ nɔ ni fee mi akɔnɔ lɛ, mikamaaa mihe.",
    "mitsiii mihe naa yɛ miishɛɛ ko miishɛɛ ko gbɛfaŋ, ejaakɛ mina nibii fɛɛ ni migbo amɛhe deŋme lɛ ahe miishɛɛ.",
    "deŋme ni migbo lɛ he sɛɛnamɔ ji no.",
    "shi be ni misusu nibii fɛɛ ni mikɛ minine etsu, kɛ tɔlɛ ni etɔ mi kɛtsu nii lɛ hu fɛɛ he lɛ, nɔ ni mina ji akɛ fɛɛ lɛ yakanii ni, ni etamɔ kɔɔyɔɔ abɔyeli.",
    "anɔkwa, nɔ ko kwraa bɛ ni adesa naa he sɛɛ yɛ jeŋ.",
    "ejaakɛ mɛni po maŋtsɛ ni ebaye maŋtsɛ kroko sɛɛ baanyɛ efee?",
    "nɔ ni mɛi ni etsɔ̃ ehiɛ lɛ fee lɛ, no nɔŋŋ pɛ lɛ hu ebaafee.",
    "no hewɔ lɛ, agbɛnɛ, miku sɛɛ misusu nilee kɛ sɛkɛyeli kɛ kwashiafeemɔ he.",
    "mina akɛ nilee hi fe kwashiafeemɔ, tamɔ bɔ ni la hi fe duŋ lɛ, ni nilelɔ lɛ enyiɛɔ kɛ hiɛshikãmɔ; shi kwashia lɛ, enyiɛɔ duŋduŋ tamɔ mɔ ni nyiɛ duŋ mli; shi kɛ̃lɛ amɛ fɛɛ amɛshɛɛ mli ekome.",
    "kɛkɛ ni mikɛɛ mihe akɛ, sane koome ni baa kwashia nɔ lɛ, no nɔŋŋ ni baaba minɔ.",
    "nɛgbɛ mɔ mikɛ nilee pii nɛɛ yaa? mikɛɛ mihe akɛ, enɛ hu lɛ yakanii ni. ejaakɛ bɔ ni akaiii kwashia kɛyaa naanɔ lɛ, nakai akaiii nilelɔ bei fɛɛ, ejaakɛ be ni wɔsɛɛ ko baashɛ lɛ hiɛ ekpa amɛ fɛɛ amɛnɔ jeeŋmɔ.",
    "bɔ ni nilelɔ gboɔ lɛ, nakai nɔŋŋ kwashia hu gboɔ.",
    "no hewɔ lɛ, jeŋshihilɛ je mitsine, ejaakɛ nɔ fɛɛ nɔ ni afeɔ yɛ jeŋ hao mi, ejaakɛ fɛɛ lɛ yakanii ni, ni etamɔ kɔɔyɔɔ abɔyeli.",
    "deŋme fɛɛ ni migbo yɛ jeŋ je mitsine, ejaakɛ mina akɛ mibashi fɛɛ kwa mibahã mɔ ni baaba ebaye misɛɛ.",
    "gbɔmɔ nɛɛ baafee nilelɔ jio, kwashia ni jio, namɔ le?",
    "ni kɛ̃lɛ nii fɛɛ ni migbo he deŋme ni mina yɛ nilee naa, yɛ je nɛɛ mli lɛ, lɛ ebaaye.",
    "enɛ hu yakanii ni.",
    "no hewɔ lɛ, minijiaŋ je wui akɛ migbo deŋme kɛtsu nii nɛkɛ yɛ je nɛɛ mli; ejaakɛ bei komɛi lɛ mɔ ko ni egbo deŋme kɛ nilee kɛ jwɛŋmɔ kɛ ŋaa shiɔ egboshinii lɛ ehãa mɔ ni gboko nii lɛ he deŋme ko, ni ebayeɔ.",
    "enɛ hu lɛ yakanii kɛ nɔ fɔŋ kpele ni.",
    "mɛni ji nɔ ni gbɔmɔ naa yɛ deŋme ni egboɔ kɛ etɔlɛ he yɛ je nɛɛ mli?",
    "ejaakɛ ewala gbii fɛɛ lɛ piŋmɔ ni, ni enitsumɔ fɛɛ lɛ mlifu sɔŋŋ tɔ, ni nyɔɔŋnyɔɔŋ fɛɛ tete ewɔɔɔ kɛ jwɛŋmɔ sɔŋŋ.",
    "enɛ hu yakanii ni.",
    "nɔ ko bɛ hã gbɔmɔ adesa fe akɛ nii ni egbo he deŋme ni ena lɛ, eye eko, ni enu eko, ni ena ehe miishɛɛ.",
    "enɛ hu mina akɛ nyɔŋmɔ dɛŋ ejɛ, ejaakɛ namɔ ji mɔ ni baanyɛ eye nii aloo ena miishɛɛ ko kɛji nyɔŋmɔ nine bɛ mli?",
    "ejaakɛ gbɔmɔ ni feɔ nɔ ni nyɔŋmɔ sumɔɔ lɛ, nyɔŋmɔ duroɔ lɛ nilee kɛ jwɛŋmɔ kɛ miishɛɛ fɛɛ; shi eshafeelɔ lɛ nyɔŋmɔ hãa ebuaa, ni etĩaa nii anaa emaa shi, shi nyɔŋmɔ kɛhãa mɔ ni feɔ esuɔmɔnaanii lɛ.",
    "enɛ hu lɛ yakanii ni, ni etamɔ kɔɔyɔɔ abɔyeli.",
    "atrɔma gbiŋ ni toiŋjɔlɛ yɔɔ he lɛ, ehi fe niyenii kpɔtɔɔ ni yɔɔ shĩa ni bei yɔɔ mli lɛ mli.",
    "nyɔŋ ni le nii lɛ, eeeye bi ni feɔ hiɛgbejianii lɛ nɔ; ni eeena gboshinii lɛ eko tamɔ musuŋbi lɛ.",
    "akɛ kukwɛi kaa jwiɛtɛi akwɛɔ, ni akɛ flɔnɔɔ kaa shika; shi gbɔmɔ tsui lɛ yehowa ji mɔ ni kaa ekwɛɔ.",
    "efɔŋfeelɔi boɔ mɛi fɔ̃ji awiemɔ toi, ni amalelɔ kaa etoi ehãa wiemɔi ni fiteɔ mɔ.",
    "mɔ ni yeɔ ohiafo he fɛo lɛ, eebɔ nyɔŋmɔ ni bɔ ohiafo lɛ ahora; ni mɔ ni naa miishɛɛ yɛ mɔ ko amanehulu he lɛ, eyeŋ ehe.",
    "hiimeji akekre ji amɛnabii; ni bii ahiɛnyam ji amɛtsɛmɛi.",
    "wiemɔ ni bɛ hiŋmɛi nɔ esaaa kwashia po, aahu ni apasa wiemɔ aaasa ablade.",
    "nyɔɔŋnihamɔ yɛ mɔ ni hãa lɛ hiɛ lɛ, etamɔ ashwã awuja; ni he fɛɛ he ni etsɔ̃ɔ lɛ, efeɔ lɛ akɛ ebaashwere.",
    "mɔ ni kɛ tɔ̃mɔ faa lɛ, lɛ ehãa naanyobɔɔ mli waa; shi mɔ ni niɔ sane he lɛ, efiteɔ shieŋtsɛmɛi ateŋ.",
    "mɔ ni kɔɔ sane sɛɛ lɛ, enuɔ kãmɔ he fe kwashia ni amãmɔ lɛ atswɛrɛi oha.",
    "gbɔmɛi fɔ̃ji lɛ atuatsemɔ pɛ amɛtaoɔ, ni no hewɔ lɛ, tsulɔ ni yitsoŋ wa atsuɔ kɛyaninaa amɛ.",
    "ehi akɛ gbɔmɔ kɛ oshishibrishi yoo ni amɔ ebi akpe, fe nɔ ni ekɛ kwashia moŋ aaakpe yɛ ebuulufeemɔ mli.",
    "mɔ ni kɛ efɔŋ toɔ ekpakpa najiaŋ lɛ, efɔŋ kpaŋ yɛ ewe.",
    "beibɔ̃imɔ lɛ etamɔ nu ni miitsere kɔikɔi; no hewɔ lɛ, be ni naataamɔ mli wako nɛɛ lɛ, ŋmɛɛmɔ he.",
    "mɔ ni buɔ efɔŋfeelɔ bem, kɛ mɔ ni buɔ jalɔ fɔ lɛ, yehowa miihi amɛyi enyɔ lɛ fɛɛ.",
    "mɛɛ sɛɛnamɔ kwashia baana, kɛji ekɛ shika yahe nilee; ejaakɛ ebɛ yitsoŋ.",
    "naanyo sumɔɔ mɔ be fɛɛ be; ni nyɛmi hu fimɔ be hewɔ ni afɔ lɛ.",
    "mɔ ni bɛ yitsoŋ lɛ, lɛ ekpɛlɛ̃ɔ nɔ akɛ eeedamɔ enaanyo sɛɛ.",
    "mɔ ni sumɔɔ eshafeemɔ lɛ, esumɔɔ bei; ni mɔ ni yɔɔ pupuupu lɛ, ejieɔ amane.",
    "mɔ ni yɔɔ jwɛŋmɔ fɔŋ lɛ, ehiŋ haŋ lɛ; ni mɔ ni yeɔ kutumpɔo lɛ egbeɔ haomɔ mli.",
    "bi kwashia lɛ eji awerɛho kɛhã etsɛ; ni tsɛ ni efɔ bi kwashia lɛ enaaa miishɛɛ ko.",
    "tsuijurɔ lɛ tsofa kpakpa ni; shi ŋkɔmɔyeli lɛ egbeɔ mɔ blɛoo.",
    "efɔŋfeelɔ heɔ nyɔɔŋnii koni etsɔ̃ jalɛ hiɛ ebu shi.",
    "mɔ ni yɔɔ niiashishinumɔ lɛ, etiuɔ nilee sɛɛgbɛ, shi kwashia woɔ ehiɛ emaa he fɛɛ he.",
    "bi kwashia lɛ etsɛ awerɛho ji lɛ; ni eji tsuiyeli hã enyɛ ni fɔ lɛ.",
    "ehiii akɛ agbala jalɔ toi aloo ayi ablade yɛ jalɛ sane hewɔ.",
    "mɔ ni wiemɔ faaa lɛ ele nii, ni mɔ ni mumɔ he jɔ lɛ, enuɔ nii ashishi.",
    "kwashia tete ni feɔ dioo lɛ, abuɔ lɛ nilelɔ; ni kɛji emua enaa lɛ abuɔ lɛ hiɛtɛ̃lɔ.",
    "ohiafo anɔkwafo lɛ, ehi fe kwashia kutumpɔfo.",
    "shwe ni ashweɔ nɔ ko ni nilee bɛ mli lɛ ehiii; ni mɔ ni nyiɛɔ kplakpla lɛ eduɔ gbɛ.",
    "gbɔmɔ buulufeemɔ kɛ lɛ woɔ haomɔ mli, ni eshwaa yehowa moŋ.",
    "ninamɔ hãa anaa nanemɛi pii; shi ohiafo lɛ enaanyo tete tsiɔ ehe yɛ ehe.",
    "amale odasefonyo yeŋ ehe; ni amalelɔ he ejeŋ sane mli.",
    "mɛi pii taoɔ yelikɛbuamɔ kɛjɛɔ mlijɔlɔ dɛŋ; ni mɔ ni dɛŋ kpɔɔ lɛ, mɔ fɛɛ mɔ naanyo ni.",
    "ohiafo nyɛmimɛi tete nyɛɔ lɛ; enyiɛ nɔŋŋ ni enanemɛi tsiŋ amɛhe kɛyaŋ sɛɛ flɛŋŋ?",
    "enyiɛɔ amɛsɛɛ kɛ wiemɔ, shi amɛfooo mli.",
    "mɔ ni sumɔɔ nilee lɛ, esumɔɔ ehe; ni mɔ ni sumɔɔ niiashishinumɔ lɛ eshwereɔ.",
    "amale odasefonyo yeŋ ehe; ni amalelɔ hiɛ aaakpãtã.",
    "ninamɔ kpɔtɔɔ esaaa kwashia, aahu ni nyɔŋ aaaye lumɛi anɔ.",
    "gbɔmɔ ni yɔɔ jwɛŋmɔ mlifũuu mra; ni ehiɛ ni ekuɔ efɔ̃ɔ tɔ̃mɔ nɔ lɛ woɔ ehiɛ nyam.",
    "maŋtsɛ mlifu tamɔ jata huumɔ; shi kɛ ena mɔ he tsui lɛ, etamɔ bɔ ni jwere jwɛi nɔ.",
    "bi kwashia lɛ ekpãtãa etsɛ hiɛ; ni yoo beilɔ lɛ etamɔ tsu yiteŋ nu ni tsereɔ kɔikɔi eshwieɔ shi.",
    "shĩa kɛ nii lɛ, fɔlɔi ni gboɔ shiɔ hãa mɔ; shi yoo nilelɔ lɛ, yehowa dɛŋ ejɛɔ.",
    "anihaofeemɔ hãa wɔ ni tsii nyɔɔ mɔ nɔ; ni hejɔ̃lɔ lɛ, hɔmɔ yeɔ lɛ.",
    "mɔ ni yeɔ kitã lɛ nɔ lɛ, ebaa ewala yi; shi mɔ ni kwaa wiemɔ lɛ, eeegbo.",
    "mɔ ni naa ohiafo mɔbɔ lɛ, ekɛ miifa yehowa; ni ejurɔ ni efee lɛ, yehowa aaato lɛ najiaŋ kɛteke nɔ.",
    "tsɔsemɔ obi egbekɛbiiashi be ni hiɛnɔkãmɔ yɔɔ lɛ; shi ekaba oyiŋ akɛ oookpãtã ehiɛ.",
    "mɔ ni mlifu naa wa lɛ, enaa he nyɔmɔwoo; kɛji ojie lɛ kɛje haomɔ kome mli lɛ, ebaabote ekroko hu mli.",
    "bo ŋaawoo toi, ni okpɛ̃lɛ tsɔsemɔ koni wɔsɛɛ lɛ, ole nii.",
    "yiŋtoi pii yɛ gbɔmɔ jwɛŋmɔŋ; shi nɔ ni yehowa eto lɛ, no baa mli obɔ̃.",
    "anɔkwayeli ataoɔ yɛ gbɔmɔ dɛŋ; ni ohiafo hi fe amalelɔ.",
    "yehowa gbeyeishemɔ kɛ mɔ yaa wala mli, ni mɔ ni yɔɔ enɛ lɛ etsui tɔɔ; efɔŋ ko baŋ enɔ.",
    "anihaolɔ kɛ enine tĩɔ nii yɛ kã mli, ni emiii po ni ekɛ enine lɛ woɔ edaaŋ tete.",
    "tswaa hefɛoyelɔ nɔ, ni mɔ ni jwɛŋmɔ esako lɛ eeekase nɔ ko yɛŋ.",
    "kã mɔ ni yɔɔ niiashishinumɔ hiɛ, ni eeele nii.",
    "mɔ ni yiɔ etsɛ, ni ewoɔ enyɛ foi kɛjeɔ shĩa lɛ, bi ni woɔ mɔ hiɛgbele ni ebɔɔ mɔ ahora ni.",
    "mibi, tsɔsemɔ ni hãa aduɔ gbɛ kɛjeɔ nilee he lɛ, kpa toiboo.",
    "odasefonyo fɔŋ ŋmɔɔ jalɛ saneyeli; ni efɔŋfeelɔ naabu nyaa nɔ fɔŋ he.",
    "fɔbuu kã shi hã hefɛoyelɔi; ni kpãa hu kã shi hã kwashiai akotosɛɛ.",
    "maŋtsɛ tsui lɛ etamɔ faa ni hoɔ yɛ yehowa dɛŋ.",
    "etsɔ̃mɔɔ lɛ bɔ ni lɛ diɛŋtsɛ esumɔɔ.",
    "gbɔmɔ gbɛ fɛɛ gbɛ ja yɛ lɛ diɛŋtsɛ ehiɛ; shi yehowa lɛ, lɛ lɛ, tsui mli ekwɛɔ.",
    "jalɛ saneyeli kɛ kojomɔ kpakpa lɛ, esa yehowa hiɛ fe afɔleshãa.",
    "henɔwomɔ kɛ hewoo tsui lɛ, efɔŋfeelɔi akane ni, ni esha ni.",
    "hiɛshikãlɔ jwɛŋmɔ lɛ ekɛ shweremɔ baa; shi mɔ ni kɛ hejojomɔ feɔ nɔ lɛ, ekɛ ohia baa.",
    "jwetri ni akɛ lakamɔ na lɛ, lamɔ ni hoɔ ni, ni gbele taomɔ ni.",
    "efɔŋfeelɔi anifeemɔi fɔ̃ji lɛ, no nɔŋŋ kpãtãa amɛhiɛ; ejaakɛ amɛkpɛlɛ̃ɛɛ ni amɛfee nɔ ni ja.",
    "mɔ ni eye fɔ lɛ, lɛ lɛ, egbɛ ejaaa; shi bemyelɔ lɛ, lɛ egbɛ ja.",
    "faŋ nɔ ni oyahi tsu yiteŋ kpokplobiiaŋ, fe nɔ ni okɛ yoo beilɔ aaahi shĩa komeŋ.",
    "yiwalɔi nyaa efɔŋfeemɔ he, amɛnanemɛi po anii efeee amɛ mɔbɔ.",
    "kɛ agbala hefɛoyelɔ toi lɛ, mɔ ni jwɛŋmɔ esako kaseɔ nii kɛjɛɔ mli; ni kɛ atsɔ̃ɔ nilelɔ nii lɛ, eleɔ nii.",
    "nyɔŋmɔjalɔ lɛ, enaa nɔ ni yaa nɔ yɛ mɔ fɔŋ we; etsiɔ mɔ fɔŋ lɛ etswaa shi, ni ekpãtãa ehiɛ.",
    "mɔ ni tsimɔɔ etoi ni ekanu ohiafo blɔmɔ lɛ, lɛ diɛŋtsɛ lɛ, eeebolɔ ni aboŋ lɛ toi.",
    "teemɔŋ nikeenii kpãtãa mlifu; ni nikeenii ni jɛ tsui mli hu kuɔ mlila ni naa wa naa.",
    "kɛ aye jalɛ sane lɛ, jalɔi naa miishɛɛ; shi edɔɔ efɔŋfeelɔi.",
    "mɔ ni kɔɔɔ sane sɛɛ lɛ, enaagbeehe ji gbohiiaje; eeeyahi gbohii agwabɔɔ lɛ mli.",
    "mɔ ni daaŋ ŋɔɔ lɛ, ni eyeɔ pɔkũu nii lɛ, ohĩa hiaa lɛ; ni mɔ ni sumɔɔ wain lɛ, enaŋ nii.",
    "gbɔmɔ fɔŋ lɛ, jalɔ kpɔ̃mɔnii ni; ni kutumpɔfo lɛ, mɔ ni eye emuu kpɔ̃mɔnii ni.",
    "faŋ nɔ ni oyahi shiaŋa nɔ moŋ fe nɔ ni okɛ yoo beilɔ yrɛdɛɛ aaahi shi.",
    "abaa jwetri ni jara wa kɛ mu yi yɛ nilelɔ we; shi kwashia lɛ, kpãtãmɔ ekpãtãa hiɛ.",
    "mɔ ni nyiɛɔ jalɛ kɛ mɔbɔnalɛ sɛɛ lɛ, enaa wala kɛ hiɛnyam.",
    "nilelɔ kwɔɔ kãkãlɔi amaŋ he gbogbo, ni ekumɔɔ mɔɔ ni amɛhiɛ kã nɔ lɛ.",
    "mɔ ni mɔɔ enaabu kɛ elilɛi mli lɛ, ejieɔ ehe kɛjeɔ haomɔ mli.",
    "mɔ ni woɔ ehe, ni etsɛɔ ehe, ni etsɔ̃ɔ ehe lɛ, atsɛɔ lɛ hefɛoyelɔ.",
    "anihaolɔ nitaomɔnii gbeɔ lɛ, ejaakɛ eniji ekpɛlɛ̃ɛɛ nitsumɔ.",
    "daa gbi lɛ, mɔ fɔŋ hiɛ miikɔ̃ nii nɔ; shi jalɔ lɛ ehãa, ni ekãmãaa.",
    "efɔŋfeelɔ afɔle lɛ, nihiinii ni; blɔblɔ ni ekɛba kɛ yiŋsha.",
    "amale odasefonyo hiɛ aaakpãtã; shi wiemɔ ni jɛɔ mɔ ni nu sane daaŋ lɛ, ehiɔ shi daa.",
    "mɔ fɔŋ kwaa ehãhãa ehiɛ, shi jalɔ toɔ egbɛjianɔ pɛpɛɛpɛ.",
    "gbɔmɔ nilee loo eniiashishinumɔ, loo eŋaawoo ko bɛ ni kɛ yehowa nɔ lɛ aaafu daa.",
    "asaa okpɔŋɔ atoɔ tawuu gbi; shi kunimyeli lɛ, yehowa dɛŋ ejɛɔ.",
    "mɔ ni sumɔɔ tsɔsemɔ lɛ, esumɔɔ nilee; shi mɔ ni ekpɛlɛ̃ɛɛ kãmɔ lɛ, kwashia ni.",
    "gbɔmɔ kpakpa hiɛ baa nyam yɛ yehowa hiɛ, shi mɔ ni toɔ yiŋ fɔŋ lɛ, ebuɔ lɛ fɔ.",
    "efɔŋfeemɔ hãaa mɔ afi shi; shi jalɔi ashishi fã lɛ, anyɛŋ afã kɔkɔɔkɔ.",
    "yoo kpakpa lɛ ewu akekre ji lɛ; shi yoo ni shwieɔ ewu hiɛ shi lɛ, etamɔ wuiaŋ sasabro.",
    "jalɔ jwɛŋmɔ ja; shi mɔ fɔŋ ŋaawoo lɛ, kutumpɔo ni.",
    "mɛi fɔ̃ji woɔ lá antɛo, shi jalɔi awiemɔ hereɔ mɔ yiwala.",
    "abutuɔ mɛi fɔ̃ji kɛ amɛshishi fɛɛ; shi jalɔi awe maa shi shiŋŋ.",
    "gbɔmɔ nilee akɛjieɔ eyi, shi mɔ ni hiɛ jwɛŋmɔ fɔŋ lɛ, abuuu lɛ.",
    "ohiafo humi ni sɔ̃mɔɔ lɛ diɛŋtsɛ ehe lɛ, ehi fe mɔ ni feɔ ehe niiatsɛ, tsɛbelɛ ebɛ nɔ ko.",
    "jalɔ nuɔ he ehãa eshĩa kooloo tete; shi mɔ fɔŋ musuŋtsɔlɛ tete lɛ, yiwaa ni.",
    "mɔ ni huɔ eŋmɔ lɛ eeetɔ kɛ ŋmãa pii; shi mɔ ni nyiɛɔ yakanii asɛɛ lɛ ebɛ jwɛŋmɔ.",
    "mɔ fɔŋ mɔɔ ni wa lɛ hiɛ kpãtãa; shi jalɔ shishifã maa shi shiŋŋ.",
    "mɔ fɔŋ diɛŋtsɛ daaŋ wiemɔ nɔŋŋ ni duɔ lɛ; shi jalɔ lɛ, ejeɔ haomɔ mli.",
    "gbɔmɔ daaŋ wiemɔ aaahã etɔ kɛ nii kpakpai, ni nɔ ni gbɔmɔ tsuɔ lɛ no he nyɔmɔ awoɔ lɛ.",
    "kwashia yɔɔ nɛɛ, egbɛ ja yɛ ehiɛ; shi nilelɔ lɛ, eboɔ ŋaawoo toi.",
    "kwashia yɔɔ nɛɛ anaa emlifu oya; shi nilelɔ lɛ ebuuu jɛmɔ tete.",
    "mɔ ni wieɔ anɔkwale lɛ, eyeɔ anɔkwa odase; shi amale odasefonyo lɛ mɔ elakaa.",
    "mɔ ko yɛ ni ewiemɔ bambam dumɔɔ mɔ tamɔ kakla; shi nilelɔ daaŋ wiemɔ lɛ etsaa mɔ.",
    "anɔkwale wiemɔ hiɔ shi kɛyaa naanɔ; shi amale lɛ, ehiɔ shi hiŋmɛitswaa kɛkɛ.",
    "mɛi ni toɔ ŋaa fɔŋ lɛ amɛtsuiiaŋ eyi kɛ mɔshishiumɔ; shi mɛi ni toɔ ŋaa kpakpa lɛ amɛmii shɛɔ amɛhe.",
    "haomɔ baaa jalɔ nɔ; shi mɔ fɔŋ lɛ be fɛɛ be lɛ haomɔi jwere enɔ.",
    "yehowa miihi amalelɔ; shi mɔ ni yeɔ anɔkwa lɛ enaa ehe miishɛɛ.",
    "nilelɔ kɛ enilee teɔ; shi kwashia jieɔ ekwashiafeemɔ kpo.",
    "mɔdɛŋbɔlɔ yeɔ onukpa; shi hejɔ̃lɔ lɛ ayeɔ lɛ nyɔŋ.",
    "mligbigblimɔ dɔɔ mɔ kɔmɔɔ; shi wiemɔ kpakpa yɔɔ nɛɛ ehãa mɔ mii shɛɔ ehe.",
    "jalɔ tsɔ̃ɔ enaanyo gbɛ; shi mɔ fɔŋ hãa mɛi duɔ gbɛ moŋ.",
    "hejɔ̃lɔ lɛ, enine shɛɛɛ nɔ ni etaoɔ nɔ; shi mɔdɛŋbɔlɔ lɛ enaa nii ni jara wa.",
    "jalɛ lɛ wala gbɛ ni; shi gbɛ gbonyo lɛ, gbele gbɛ ni.",
    "bi nilelɔ hãa etsɛ naa miishɛɛ; shi bi kwashia lɛ, ehãa enyɛ tsui yeɔ.",
    "efɔŋfeemɔ mli ninamɔ lɛ ehe bɛ sɛɛnamɔ; shi jalɛ hereɔ mɔ yiwala yɛ gbele dɛŋ.",
    "yehowa hãaa hɔmɔ aye jalɔi; shi nɔ ni efɔŋfeelɔi shweɔ akɛ amɛna lɛ, etswaa yɛ amɛdɛŋ.",
    "mɔ ni nijiaŋ ŋɔɔ lɛ lɛ, ohia hiaa lɛ, shi mɔ ni nine kãaa shi lɛ etsɔ̃ɔ niiatsɛ.",
    "bi ni buaa ŋmãa naa yɛ nikpamɔ be mli lɛ, bi nilelɔ ni; shi bi ni wɔɔ yɛ nikpamɔ be mli lɛ, bi ni woɔ mɔ hiɛgbele ni.",
    "ajɔɔ mɛi ni feɔ jalɛ nii, shi efɔŋfeelɔi kɛ amɛdaaŋ wiemɔ haa amɛyitsoŋwalɛ nɔ.",
    "kɛ akai jalɔ lɛ, ajɔɔ lɛ; shi efɔŋfeelɔ lɛ atsiŋ egbɛi tã ajɔŋ lɛ.",
    "nilelɔ kpɛlɛ̃ɔ kãmɔ; shi kwashia naafuutsɛ hiɛ kpãtãa.",
    "anɔkwayelɔ hiɔ shi shweshweeshwe, shi mɔ ni bɛ jeŋba lɛ, aaayoo lɛ.",
    "mɔ ni bɛɔ mɔ hiŋmɛi lɛ ewoɔ bei; shi mɔ ni kɛ ekãa kãa mɔ lɛ hãa toiŋjɔlɛ baa.",
    "jalɔ daaŋ wiemɔ lɛ, wala nubu ni; shi efɔŋfeelɔ daaŋ wiemɔ haa yitsoŋwalɛ nɔ.",
    "nyɛɛ teɔ bei shi; shi suɔmɔ haa tɔ̃mɔi fɛɛ anɔ.",
    "niiashishinulɔ daaŋ anaa nilee yɛ; shi mɔ ni bɛ jwɛŋmɔ lɛ kpãa kã ekotosɛɛ.",
    "nilelɔ tiaa nilee, shi kwashia daaŋ wiemɔ lɛ ekɛ hiɛkpãtãmɔ baa.",
    "niiatsɛ nii ji emɔ̃ɔ ni wa lɛ, shi ohia kpãtãa ohiafo hiɛ.",
    "jalɛ nitsumɔ he nyɔmɔwoo lɛ wala ni, efɔŋfeemɔ he sɛɛnamɔ ji esha.",
    "mɔ ni boɔ tsɔsemɔ toi lɛ, enyiɛɔ gbɛ ni kɛ mɔ yaa wala mli nɔ; shi mɔ ni kwaa kãmɔ lɛ, eduɔ gbɛ.",
    "mɔ ni kɛ nyɛɛ teɔ lɛ, amalelɔ ni; mɔ ni yeɔ mɔ he osheku lɛ, kwashia ji lɛ.",
    "wiemɔ babaoo yɔɔ nɛɛ tɔ̃mɔ kpaaa yɛ mli; shi mɔ ni le enaabu mli mɔmɔ lɛ, nilelɔ ni.",
    "jalɔ lilɛi lɛ, etamɔ jwiɛtɛi krɔŋŋ; shi mɔ fɔŋ jwɛŋmɔ lɛ sɛɛnamɔ ko bɛ he.",
    "jalɔ naabu lɛɔ mɛi babaoo, shi kwashia lɛ, jwɛŋmɔ ni ebɛ hewɔ lɛ egboɔ.",
    "yehowa jɔɔmɔ lɛ, no feɔ mɔ niiatsɛ; shi odeŋmegbomɔ nyɛŋ ekɛ nɔ ko afata he.",
    "kwashia lɛ efɔŋfeemɔ feɔ lɛ miishɛɛ, shi mɔ ni yɔɔ jwɛŋmɔ lɛ, nilee feɔ lɛ miishɛɛ.",
    "nɔ ni mɔ fɔŋ sheɔ lɛ, no nɔŋŋ baaba enɔ; shi jalɔ lɛ enine aaashɛ etaomɔnii anɔ.",
    "kɛ ahum tswa pɛ, mɔ fɔŋ yi etã, shi jalɔ hiɔ shi shweshweeshwe kɛyaa naanɔ tɔ̃ɔ.",
    "bɔ ni ashiŋ feɔ nyanyɔji ni lasu feɔ hiŋmɛi lɛ, nakai anihaolɔ feɔ mɛi ni tsu lɛ lɛ.",
    "yehowa gbeyeishemɔ hãa wala sɛɛ tsɛɔ; shi mɛi fɔ̃ji afii lɛ, aaafo nɔ.",
    "jalɔi ahiɛnɔkãmɔ lɛ baafee miishɛɛ; shi mɛi fɔ̃ji agbɛkwɛmɔ lɛ baafee yaka.",
    "yehowa ji mɔɔ ni wa hã mɔ ni baa ejeŋ jogbaŋŋ, shi eji hiɛkpãtãmɔ hã efɔŋfeelɔ.",
    "jalɔ lɛ eeehi shi shweshweeshwe; shi mɔ fɔŋ lɛ ehiŋ shikpɔŋ lɛ nɔ.",
    "jalɔi alilɛi wieɔ nilee wiemɔi; shi kutumpɔo lilɛi lɛ, aaafo ashɛ afɔ̃.",
    "jalɔi anaabu le nɔ ni sa wiemɔ; shi mɔ fɔŋ wieɔ kutumpɔo wiemɔ.",
    "ani jeee blɔmɔ nilee bolɔɔ kɛtsɛɔ lɛ;",
    "ni jeee niiashishinumɔ hu woɔ egbee lɛ?",
    "edamɔ hei grɔŋŋi lɛ yɛ gbɛ lɛ he yɛ ŋmaŋmashai lɛ.",
    "ebolɔɔ gegeege yɛ maŋ lɛ agboi lɛ anaa yɛ maŋ lɛ klotia yɛ shinaa lɛ shi akɛ,",
    "oo, nyɛ hii, nyɛ mibolɔɔ mitsɛɔ,",
    "ni nyɛ gbɔmɛi abii,",
    "nyɛ miwoɔ migbee nɔ mihãa.",
    "oo, nyɛ mɛi ni nyɛnako jwɛŋmɔ, nyɛkasea hiɛtɛ̃ɛ.",
    "oo, nyɛ hii kwashiai hu, nyɛboa toi jogbaŋŋ.",
    "nyɛboa toi, ejaakɛ mibawie wiemɔi wuji ni he jaraa;",
    "ni minaa ni magbele nɛɛ,",
    "wiemɔi ni ja sɔŋŋ aaajɛ mli.",
    "ejaakɛ anɔkwale wiemɔ aaajɛ midaaŋ;",
    "minaabu miihi nɔ fɔŋ.",
    "midaaŋ wiemɔi fɛɛ lɛ, jalɛ ni,",
    "ekoeko bɛ mli ni ji amale loo kutumpɔo.",
    "fɛɛ kã shi faŋŋ hã mɔ ni kɔɔ sane sɛɛ",
    "lɛ, ni amɛja yɛ nilelɔ hiɛ.",
    "nyɛmɔa mitsɔsemɔ lɛ moŋ mli fe jwiɛtɛi,",
    "kɛ nilee hu mli fe shika ŋmiiŋmi.",
    "ejaakɛ nilee hi fe tɛ̃ŋlɛ̃o,",
    "ni nɔ ko bɛ ni obaatao ni kɛ lɛ ye hegbɔ.",
    "mi, nilee, mihiɛ tɛ̃;",
    "mile nii, ni mibuɔ atɛŋ kpakpa.",
    "yehowa gbeyeishemɔ ji ohi nɔ fɔŋ.",
    "hewoo kɛ hetsɔ̃ɔmɔ kɛ jeŋba fɔŋ kɛ kutumpɔo wiemɔ lɛ miihi.",
    "minɔ ji ŋaawoo kɛ nilee kpakpa,",
    "miyɛ sanesɛɛkɔmɔ;",
    "miyɛ hewalɛ hu.",
    "minɔ maŋtsɛmɛi tsɔ̃ɔ yeɔ maŋtsɛ,",
    "ni nɔyelɔi hu woɔ jalɛ mla.",
    "minɔ lumɛi tsɔ̃ɔ yeɔ lumɔ,",
    "ni abladei yeɔ shikpɔŋ lɛ nɔ.",
    "misumɔɔ mɛi ni sumɔɔ mi;",
    "ni mɛi ni bɔɔ mɔdɛŋ taoɔ mi lɛ, naa mi.",
    "ninamɔ kɛ anunyam fɛɛ yɛ midɛŋ;",
    "ninamɔ ni sɛɛ tsɛɔ kɛ shweremɔ fɛɛ yɛ midɛŋ.",
    "miyibii hi fe shika, efe shika ŋmiiŋmi;",
    "ni minibaanii lɛ hu hi fe jwiɛtɛi krɔŋŋ.",
    "minyiɛɔ jalɛ gbɛ nɔ,",
    "ni mikojoɔ jalɛ naa.",
    "ni mɛi ni sumɔɔ mi lɛ, mifeɔ amɛ niiatsɛmɛi,",
    "ni miwoɔ amɛfotroi lɛ obɔ̃bɔ̃.",
    "mi yehowa bɔ kɛje enitsumɔ shishi;",
    "mi ji klɛŋklɛŋ nɔ yɛ eblema nitsumɔi lɛ ateŋ.",
    "kɛjɛ naanɔ beebe abɔ mi klɛŋklɛŋ dani aje jeŋbɔɔ shishi.",
    "be ni ŋshɔ tete po bɛ lɛ, afɔ mi momo,",
    "be ni nuhiŋmɛi bɛ lɛ, miyɛ momo.",
    "dani ashɔ̃ gɔji lɛ kɛ gɔ̃ŋkpɔi lɛ, afɔ mi momo.",
    "be ni nyɔŋmɔ nako ebɔ shikpɔŋ kɛ enɔ jwɛii kɛ je lɛ mli mlu tete lɛ,",
    "mi lɛ, abɔ mi momo.",
    "be ni ebɔ ŋwɛi lɛ, miyɛ jɛi; be ni efo ŋshɔ he akrabatsa lɛ, miyɛ.",
    "be ni eŋɔ atatui lɛ esɛŋ shi shiŋŋ yɛ ŋwɛi,",
    "ní etsi ŋshɔ lɛ mli nu lɛ naa lɛ, miyɛ.",
    "be ni efo husu ewo ŋshɔ lɛ he,",
    "ni nu akaku ekitã lɛ nɔ,",
    "be ni eto shikpɔŋ lɛ shishi lɛ,",
    "miyɛ emasɛi akɛ ŋaawolɔ.",
    "ni mi ji emiishɛjelɔ daa.",
    "ni mimii shɛɔ mihe yɛ ehiɛ.",
    "minaa je lɛ he miishɛɛ,",
    "minaa gbɔmɛiabii ahe tsuijurɔ.",
    "no hewɔ lɛ, mibii nyɛboa mi toi!",
    "ajɔɔ mɛi ni yeɔ mimlai anɔ lɛ!",
    "nyɛboa tsɔsemɔ toi koni nyɛle nii;",
    "ni nyɛkakwaa lɛ kwraa.",
    "ajɔɔ gbɔmɔ ni boɔ mi toi ni ebuɔ migboi lɛ anaa daa",
    "ní emɛɔ daa yɛ mishinai lɛ anaa lɛ.",
    "ejaakɛ mɔ ni aaaná mi lɛ,",
    "ena wala ni ehiɛ aaaba nyam yɛ yehowa hiɛ.",
    "shi mɔ ni nine shɛɛɛ minɔ lɛ,",
    "eeye lɛ diɛŋtsɛ esusuma awui.",
    "mɛi fɛɛ ni nyɛɔ mi lɛ, amɛmiisumɔ gbele."
  ]
}